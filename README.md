


## เจาะลึกดุลการค้าและการนำเข้าไทย
## บทนำ
#####  
ขนาดเศรษฐกิจหรือรายได้ของทุก ๆ ประเทศในโลก (GDP) คือ มูลค่าของสินค้าขั้นสุดท้ายที่ผลิตในประเทศนั้น ๆ ซึ่งประกอบด้วย  การบริโภค ภายในประเทศ  ( C ) การลงทุนของภาคเอกชน ( I ) การลงทุนของภาครัฐ ( G ) และการค้าระหว่างประเทศ ซึ่งประกอบด้วยการส่งออกและการนำเข้า  สินค้าและบริการ **ทั้งนี้ดุลการค้า คือ มูลค่าการส่งออกสินค้า หักด้วย มูลค่าการนำเข้าสินค้า ดังนั้นเมื่อดุลการค้าเป็นบวก หมายถึงมูลค่าการส่งออกมากกว่ามูลค่าการนำเข้า และหากดุลการค้าเป็นลบ หมายถึงมูลค่าการส่งออกน้อยกว่ามูลค่าการนำเข้า**  จะเห็นได้ว่ามูลค่าการนำเข้าสินค้าเป็นสิ่งที่ทำให้รายได้ของประเทศนั้น ๆ ลดลง หากมีอุตสาหกรรมใดที่สามารถนำเข้าสินค้าลดลงโดยผลิตใช้เองในประเทศแทน ย่อมเป็นผลดีกับเศรษฐกิจของประเทศในระยะยาว ดังนั้นงานชิ้นนี้จะศึกษาเกี่ยวกับสถานการณ์ดุลการค้าและมูลค่าการนำเข้าของประเทศไทยระหว่างปี 2563 ถึงปี 2567 

## ภาพรวมเศรษฐกิจไทยใน 5 ปีที่ผ่านมา
โดยสถานการณ์เศรฐกิจของประเทศไทย ตั้งแต่ปี 2563 – 2567 พบว่า GDP ของประเทศไทยเริ่มฟื้นตัวจากสถานการณ์โควิด - 19 ในลักษณะชะลอตัวอย่างต่อเนื่อง ตลอดระยะเวลา 5 ปีที่ผ่านมาประเทศไทยมี GDP โดยเฉลี่ยประมาณ 17.15 ล้านล้านบาท และมีอัตราการเติบโตโดยเฉลี่ยประมาณร้อยละ 4.38 ซึ่งในปี 2567 GDP ของประเทศมีมูลค่าเท่ากับ 18.58 ล้านล้านบาท และมีอัตราการเติบโตจากปี 2566 ร้อยละ 3.50  ดังตารางที่ 1 


<div align="center">

ตารางที่ 1 : มูลค่า GDP และอัตราการเปลี่ยนแปลงของ GDP ระหว่างปี 2563 ถึง 2567  


|  Year   |       GDP      | Growth_rate_GDP |
|:-------:|---------------:|----------------:|
|  2563   |   15,661,291.00 |                 |
|  2564   |   16,186,634.00 |            3.35 |
|  2565   |   17,377,997.00 |            7.36 |
|  2566   |   17,954,668.00 |            3.32 |
|  2567   |   18,582,671.00 |            3.50 |
| Average |   17,152,652.20 |            4.38 |

</div>

---
ในด้านการค้าระหว่างประเทศพบว่า ด้านดุลการค้าพบว่า ในภาพรวมประเทศเกินดุลการค้าจาก 0.70 ล้านล้านบาทในปี 2563 เป็นขาดดุลการค้า 0.29 ล้านล้านบาท ในปี 2567 นอกจากนี้ในปี 2565 ประเทศขาดดุลการค้าถึง 0.61 ล้านล้านบาท เพิ่มขึ้นจากปี 2564 คิดเป็นมูลค่า 0.64 ล้านล้านบาทหรือร้อยละ 2273.98 ซึ่งการขาดดุลดังกล่าวเป็นผลจากมูลค่าการนำเข้าสินค้า 10.56 ล้านล้านบาท แต่ประเทศได้รับรายได้จากการส่งออกเพียง 9.95 ล้านล้านบาท ดังตารางที่ 2 (ตารางที่ 2 : ตารางแสดงมูลค่าและอัตราการเติบโตของการส่งออก การนำเข้า และดุลการค้าของประเทศ ระหว่างปี 2563 ถึง 2567)  ทั้งนี้มูลค่าการนำเข้าสินค้าเพิ่มขึ้นอย่างก้าวกระโดดส่วนหนึ่งเป็นผลจากราคาน้ำมันเพิ่มขึ้นอย่างรวดเร็วจากสงครามระหว่างรัสเซียและยูเครน (ที่มา )>> มูลค่าการนำเข้าเชื้อเพลิงที่สูงขึ้น อย่างไรก็ดีเมื่อแสดงข้อมูลการนำเข้าและส่งออกทั้งหมดในรูปแบบที่เข้าใจง่ายมากขึ้นจะพบว่า การค้าระหว่างประเทศเกินดุลค่อนข้างมากในปี 2563 เกินดุลเพียงเล็กน้อยในปี 2564 และหลังจากปี 2565 ประเทศขาดดุลการค้าอย่างต่อเนื่อง ดังภาพที่ 1
<div align="center">
ภาพที่ 1 : ภาพแสดงดุลการค้าของของประเทศไทยระหว่างปี 2563 ถึง 2567 

<img width="638" height="376" alt="image" src="https://github.com/user-attachments/assets/01251ceb-edfd-4417-82e7-a279b36586e0" />

</div>
สำหรับการส่งออกขยายตัวตั้งแต่ปี 2563 เป็นต้นมา โดยมูลค่าการส่งออกสินค้าในปี 2563 เท่ากับ 7.18 ล้านล้านบาท และ 10.55 ล้านล้านบาทในปี 2567 ขณะที่มูลค่าการนำเข้าขยายตัวเช่นกัน โดยในปี 2563 มูลค่าการนำเข้าเท่ากับ 6.47 ล้านล้านบาท และ 10.85 ล้านล้านบาท ในปี 2567 นอกจากนี้ในปี 2564 เป็นปีที่มีการอัตราการนำเข้าขยายตัวมากที่สุดคิดเป็นร้อยยละ 31.88 ดังตารางที่ 2 

<div align="center">

ตารางที่ 2 : มูลค่าการส่งออก การนำเข้า และดุลการค้าของประเทศไทย ระหว่างปี 2563 ถึง 2567  

| Year |     Export    |     Import    | Balance of Trade | Growth_rate_Export (%) | Growth_rate_Import (%) | Growth_rate_BOT (%) |
|:----:|--------------:|--------------:|-----------------:|-------------------:|-------------------:|----------------:|
| 2563 |   7,183,567.61 |   6,476,267.43 |     707,300.18    |                    |                    |                 |
| 2564 |   8,568,939.92 |   8,540,762.66 |      28,177.26    |              19.29 |              31.88 |          -96.02 |
| 2565 |   9,957,072.66 |  10,569,641.89 |    -612,569.24    |              16.20 |              23.76 |       -2,273.98 |
| 2566 |   9,827,324.58 |  10,067,743.29 |    -240,418.71    |              -1.30 |              -4.75 |           60.75 |
| 2567 |  10,555,970.62 |  10,851,436.19 |    -295,465.58    |               7.41 |               7.78 |          -22.90 |

</div>


ทั้งนี้เมื่อนำข้อมูลมาสร้างกราฟจะพบว่า ในปี 2563 มูลค่าการนำเข้าสินค้าซึ่งแสดงโดยกราฟแท่งสีน้ำเงินน้อยกว่ามูลค่าการส่งออกสินค้าซึ่งแสดงโดยกราฟแท่งสีส้ม แต่เมื่อถึงปี 2564 พบว่า มูลค่าการนำเข้าสินค้าใกล้เคียงมูลค่าการส่งออกสินค้า และตั้งแต่ปี 2565 เป็นต้นไปมูลค่าการนำเข้าสินค้ามากกว่ามูลค่าการส่งออกสินค้า ดังภาพที่ 2 จากข้อมูลข้างต้นแสดงให้เห็นว่ามูลค่าการนำเข้าขยายตัวมากกว่าการส่งออกอย่างเห็นได้ชัดประกอบกับมูลค่าการนำเข้าสินค้าขยายตัวมากขึ้นจะส่งผลให้รายได้ประชาติหรือ GDP ลดลง ดังนั้นงานชิ้นนี้จึงศึกษาด้านมูลค่าการนำเข้าสินค้าเท่านั้น ซึ่งจะกล่าวถึงในลำดับถัดไป

<div align="center">
ภาพที่ 2 : ภาพแสดงมูลค่าการนำเข้าของประเทศไทยระหว่างปี 2563 ถึง 2567 
<img width="1380" height="790" alt="image" src="https://github.com/user-attachments/assets/4254fbff-5828-4ba1-9b5b-1a8490d17761" />
</div>

-----
## การนำเข้า 
สถานการณ์ด้านการค้าระหว่างประเทศของไทยขยายตัวอย่างต่อเนื่องตลอดระยะเวลา 5 ปีที่ผ่านมา สาเหตุที่สำคัญส่วนหนึ่งมาจากการฟื้นตัวของเศรษฐกิจที่เป็นผลมาจากการระบาดของไวรัสโคโรน่า 2019 โดยเฉพาะมูลค่าการนำเข้าที่ขยายตัวค่อนข้างมาก ดังภาพที่ 2 
เมื่อวิเคราะห์จำแนกรายประเภทสินค้าพบว่า ประเทศไทยจำแนกสินค้านำเข้าออกเป็น 6 ประเภทได้แก่ สินค้าเชื้อเพลิง (Fuel lubricants) สินค้าทุน (Capital goods) สินค้าวัตถุดิบและกึ่งสำเร็จรูป (Raw materials and intermediate products) สินค้าอุปโภคบริโภค (Consumer goods) ยานพาหนะและอุปกรณ์การขนส่ง (Vehicles and transport accessories) และ อาวุธ ยุทธปัจจัย และสินค้าอื่นๆ (Arms munitions used in official services and other goods) ซึ่งตลอดระยะเวลา 5 ปีที่ผ่านมา มูลค่าการนำเข้าสูงสุด 3 อันดับแรก คือ สินค้าวัตถุดิบและกึ่งสำเร็จรูป สินค้าทุน และสินค้าเชื้อเพลิง โดยในปี 2567 มีมูลค่า 4.53 ล้านล้านบาท 2.75 ล้านล้านบาท  และ 1.74 ล้านล้านบาท  ตามลำดับ ดังตารางที่ 3 (ตารางที่ 3 : ตารางแสดงมูลค่าการนำเข้าจำแนกตามประเภทสินค้า) 

<div align="center">

ตารางที่ 3 : ตารางแสดงมูลค่าการนำเข้าจำแนกตามประเภทสินค้า

|  |Category|2563|2564|2565|2566|2567|
|---|---|---|---|---|---|---|
|1|Raw materials and intermediate products|2590985\.46|3673926\.09|4371621\.05|3916445\.0599999996|4486192\.9399999995|
|2|Capital goods|1710044\.8699999999|2040722\.74|2277897\.45|2369206\.02|2691719\.38|
|3|Fuel lubricants|849537\.56|1258025\.71|2101011\.87|1827749\.95|1740634\.84|
|4|Consumer goods|819988\.91|1005784\.69|1143526\.1300000001|1154308\.72|1249709\.6199999999|
|5|Vehicles and transport accessories|364427\.51999999996|462839\.37|433076\.66000000003|553230\.27|421170\.68999999994|
|6|Arms munitions used in official services and other goods|66463\.6|10774\.91|134767\.07|143428\.97|154092\.28|
</div>


เมื่อนำข้อมูลมาสร้างกราฟจะพบว่า ในปี 2565 (กราฟแท่งสีเขียว)  Fuel lubricants และ วัตถุดิบและสินค้าขั้นกลาง เพิ่มขึ้นจากปี 2564 อย่างมีนัยสำคัญ ซึ่งเป็นผลมาจาก..........  นอกจากนี้การนำเข้าสินค้าทุนขยายตัวต่อเนื่องอย่างมีนัยสำคัญตลอด 5 ปีที่ผ่านมา  ดังภาพที่ 3 





อย่างไรก็ดีหากวิเคราะห์ในลักษณะสัดส่วนของประเภทของสินค้าต่อการส่งออกทั้งหมดในปีนั้น ๆ พบว่า ตลอดระยะเวลา 5 ปีที่ผ่านมา สินค้าวัตถุดิบและกึ่งสำเร็จรูปมีสัดส่วนมากถึงร้อยละ 39.00 ถึง 44.00 ขณะที่สินค้าทุน มีสัดส่วนร้อยละ 22.00 ถึง 27.00 ดังตารางที่ 4  ซึ่งผลรวมของมูลค่าทั้ง 2 ประเภทข้างต้นมีสัดส่วนมากถึงร้อยละ 63 ถึง 67 ทำให้สามารถอนุมานได้ว่าปัจจัยหลักที่ทำให้มูลค่าการนำเข้ารวมขยายตัวเป็นผลมาจากการนำเข้าสินค้าวัตถุดิบและกึ่งสำเร็จรูป และ สินค้าทุนที่ขยายตัว ดังนั้นงานชิ้นนี้จะวิเคราะห์ในรายละเอียดของประเภทสินค้าเพียง 2 ประเภทข้างต้น ทั้งนี้หากนำข้อมูลจากตารางที่ 4 สร้างกราฟจะพบว่า วัตถุดิบและสินค้าขั้นกลาง (กราฟเส้นสีน้ำเงิน) และ สินค้าทุน (กราฟเส้นสีส้ม)  มากกว่า ประเภทอื่น ๆ อย่างเห็นได้ชัด ดังภาพที่ 4

ตารางที่ 4 : ตารางแสดงสัดส่วนมูลค่าสินค้ารายประเภทกับมูลค่าการนำเข้าทั้งหมดระหว่างปี 2563 ถึง 2567 
