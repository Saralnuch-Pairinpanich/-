## เจาะลึกดุลการค้าไทยและการนำเข้า
- [บทนำ](#บทนำ)จะกล่าวถึงข้อมูลพื้นฐานเกี่ยวกับเศรษฐศาสตร์
- [ภาพรวมเศรษฐกิจไทยใน-5-ปีที่ผ่านมา](#ภาพรวมเศรษฐกิจไทยใน-5-ปีที่ผ่านมา) ผลการวิเคราะห์ภาพรวมของเศรษฐกิจไทยระหว่างปี 2563 ถึง 2567 โดยมุ่งเน้นไปที่การค้าระหว่างประเทศ
- [การวิเคราะห์มูลค่าการนำเข้า](#การวิเคราะห์มูลค่าการนำเข้า)ผลการวิเคราะห์มูลค่าการนำเข้ารวมจำแนกตามประเภทสินค้า
- [บทสรุป](#บทสรุป)
- [ข้อเสนอแนะ](#ข้อเสนอแนะ)
- ข้อมูลที่นำมาใช้เป็นข้อมูลดุลกาค้าและมูลค่าการนำเข้าจากกระทรวงพาณิชย์ ข้อมูล GDP จากสำนักงานสภาพัฒนาการเศรษฐกิจและสังคมแห่งชาติ และข้อมูลอ้างอิงอื่น ๆ จากศูนย์วิจัยกรุงศรี
## บทนำ

ขนาดเศรษฐกิจหรือรายได้ของทุก ๆ ประเทศในโลก (GDP) คือ มูลค่าของสินค้าขั้นสุดท้ายที่ผลิตในประเทศนั้น ๆ ประกอบด้วย  การบริโภคภายในประเทศ  ( C ) การลงทุนของภาคเอกชน ( I ) การลงทุนของภาครัฐ ( G ) และการค้าระหว่างประเทศ ซึ่งประกอบด้วยการส่งออกและการนำเข้าสินค้าและบริการ **ทั้งนี้ดุลการค้า คือ มูลค่าการส่งออกสินค้า หักด้วย มูลค่าการนำเข้าสินค้า ดังนั้นเมื่อดุลการค้าเป็นบวก หมายถึงมูลค่าการส่งออกมากกว่ามูลค่าการนำเข้า และหากดุลการค้าเป็นลบ หมายถึงมูลค่าการส่งออกน้อยกว่ามูลค่าการนำเข้า**  จะเห็นได้ว่ามูลค่าการนำเข้าสินค้าเป็นปัจจัยที่ทำให้รายได้ของประเทศนั้น ๆ ลดลง หากมีอุตสาหกรรมใดที่สามารถนำเข้าสินค้าลดลงโดยผลิตใช้เองในประเทศแทน ย่อมเป็นผลดีกับเศรษฐกิจของประเทศในระยะยาวดังนั้นงานชิ้นนี้จะศึกษาเกี่ยวกับสถานการณ์ดุลการค้าและมูลค่าการนำเข้าของประเทศไทยระหว่างปี 2563 ถึงปี 2567 

## ภาพรวมเศรษฐกิจไทยใน 5 ปีที่ผ่านมา
โดยสถานการณ์เศรฐกิจของประเทศไทย ตั้งแต่ปี 2563 – 2567 พบว่า GDP ของประเทศไทยเริ่มฟื้นตัวจากสถานการณ์โควิด - 19 ในลักษณะชะลอตัวอย่างต่อเนื่อง **ตลอดระยะเวลา 5 ปีที่ผ่านมาประเทศไทยมี GDP โดยเฉลี่ยประมาณ 17.15 ล้านล้านบาท และมีอัตราการเติบโตโดยเฉลี่ยประมาณร้อยละ 4.38** ซึ่งในปี 2567 GDP ของประเทศมีมูลค่าเท่ากับ 18.58 ล้านล้านบาท และมีอัตราการเติบโตจากปี 2566 ร้อยละ 3.50  ดังตารางที่ 1 

<div align="center">

**ตารางที่ 1 : มูลค่า GDP และอัตราการเปลี่ยนแปลง GDP ของประเทศไทยระหว่างปี 2563 ถึง 2567  (หน่วย : ล้านบาท)**

<img width="400" height="370" alt="Screenshot 2568-10-04 at 20 47 00" src="https://github.com/user-attachments/assets/c8487218-d979-42e1-a584-f57bf6584e21" />



</div>

#### **ด้านการค้าระหว่างประเทศ**
**ในภาพรวมประเทศเกินดุลการค้าจาก 0.70 ล้านล้านบาทในปี 2563 เป็นขาดดุลการค้า 0.29 ล้านล้านบาท ในปี 2567** นอกจากนี้ในปี 2565 ประเทศขาดดุลการค้าถึง 0.61 ล้านล้านบาท เพิ่มขึ้นจากปี 2564 คิดเป็นมูลค่า 0.64 ล้านล้านบาทหรือร้อยละ 2273.98 ซึ่งการขาดดุลดังกล่าวเป็นผลจากมูลค่าการนำเข้าสินค้า 10.56 ล้านล้านบาท แต่ประเทศได้รับรายได้จากการส่งออกเพียง 9.95 ล้านล้านบาท ดังตารางที่ 2  อย่างไรก็ดีเมื่อแสดงข้อมูลการนำเข้าและส่งออกทั้งหมดในรูปแบบที่เข้าใจง่ายมากขึ้นจะพบว่า การค้าระหว่างประเทศเกินดุลค่อนข้างมากในปี 2563 เกินดุลเพียงเล็กน้อยในปี 2564 และหลังจากปี 2565 ประเทศขาดดุลการค้าอย่างต่อเนื่อง ดังภาพที่ 1

<div align="center">
ภาพที่ 1 : ภาพแสดงดุลการค้าของของประเทศไทยระหว่างปี 2563 ถึง 2567
<img width="803" height="536" alt="image" src="https://github.com/user-attachments/assets/dcaa9160-51d8-4ee6-9f93-aa4c3a99167f" />

</div>

สำหรับการส่งออกขยายตัวตั้งแต่ปี 2563 เป็นต้นมา มูลค่าการส่งออกสินค้าในปี 2563 เท่ากับ 7.18 ล้านล้านบาท และ 10.55 ล้านล้านบาทในปี 2567 ขณะที่มูลค่าการนำเข้าขยายตัวเช่นกัน โดยในปี 2563 มูลค่าการนำเข้าเท่ากับ 6.47 ล้านล้านบาท และ 10.85 ล้านล้านบาทในปี 2567 **นอกจากนี้ในปี 2564 เป็นปีที่มีการอัตราการนำเข้าขยายตัวมากที่สุดคิดเป็นร้อยยละ 31.88** ดังตารางที่ 2 

<div align="center">

ตารางที่ 2 : มูลค่าการส่งออก การนำเข้า และดุลการค้าของประเทศไทย ระหว่างปี 2563 ถึง 2567  (หน่วย : ล้านบาท)

<img width="1328" height="312" alt="image" src="https://github.com/user-attachments/assets/7abfeead-87e9-4384-a9fd-72ec87cc1b7f" />

</div>


ทั้งนี้เมื่อนำข้อมูลมาสร้างกราฟจะพบว่า ในปี 2563 มูลค่าการนำเข้าสินค้าซึ่งแสดงโดยกราฟแท่งสีน้ำเงินน้อยกว่ามูลค่าการส่งออกสินค้าซึ่งแสดงโดยกราฟแท่งสีส้ม แต่เมื่อถึงปี 2564 พบว่า มูลค่าการนำเข้าสินค้าใกล้เคียงมูลค่าการส่งออกสินค้า และตั้งแต่ปี 2565 เป็นต้นไปมูลค่าการนำเข้าสินค้ามากกว่ามูลค่าการส่งออกสินค้า ดังภาพที่ 2 **จากข้อมูลข้างต้นแสดงให้เห็นว่ามูลค่าการนำเข้าขยายตัวมากกว่าการส่งออกอย่างเห็นได้ชัดประกอบกับมูลค่าการนำเข้าสินค้าขยายตัวมากขึ้นจะส่งผลให้รายได้ประชาติหรือ GDP ลดลง ดังนั้นงานชิ้นนี้จึงศึกษาด้านมูลค่าการนำเข้าสินค้าเท่านั้น ซึ่งจะกล่าวถึงในลำดับถัดไป**

<div align="center">
ภาพที่ 2 : ภาพแสดงมูลค่าการนำเข้าของประเทศไทยระหว่างปี 2563 ถึง 2567 
  
<img width="645" height="635" alt="image" src="https://github.com/user-attachments/assets/bb6ecfe3-1007-4b2c-8be0-b4d119a39d7b" />

</div>


## การวิเคราะห์มูลค่าการนำเข้า 
สถานการณ์ด้านการค้าระหว่างประเทศของไทยขยายตัวอย่างต่อเนื่องตลอดระยะเวลา 5 ปีที่ผ่านมา สาเหตุที่สำคัญส่วนหนึ่งมาจากการฟื้นตัวของเศรษฐกิจที่เป็นผลมาจากการระบาดของไวรัสโคโรน่า 2019 โดยเฉพาะมูลค่าการนำเข้าที่ขยายตัวค่อนข้างมาก ดังภาพที่ 2 **อย่างไรก็ตามประเทศไทยเป็นประเทศเกษตรกรรมทำให้ในบางครั้งมีความจำเป็นต้องต้องนำเข้าสินค้าทั้้งเพื่อการบริโภคและการผลิตสินค้าอุตสาหกรรม ทำให้ต้องการทราบว่าโดยภาพรวมสินค้าวัตถุดิบและกึ่งสำเร็จรูปมีสัดส่วนการนำเข้ามากที่สุดเป็นอันดับที่ 1 หรือไม่**

เมื่อวิเคราะห์จำแนกรายประเภทสินค้าพบว่า ประเทศไทยจำแนกสินค้านำเข้าออกเป็น 6 ประเภทได้แก่ สินค้าเชื้อเพลิง (Fuel lubricants) สินค้าทุน (Capital goods) สินค้าวัตถุดิบและกึ่งสำเร็จรูป (Raw materials and intermediate products) สินค้าอุปโภคบริโภค (Consumer goods) ยานพาหนะและอุปกรณ์การขนส่ง (Vehicles and transport accessories) และ อาวุธ ยุทธปัจจัย และสินค้าอื่นๆ (Arms munitions used in official services and other goods) **ซึ่งตลอดระยะเวลา 5 ปีที่ผ่านมา มูลค่าการนำเข้าสูงสุด 2 อันดับแรก คือ สินค้าวัตถุดิบและกึ่งสำเร็จรูป และสินค้าทุน โดยในปี 2567 มีมูลค่า 4.53 ล้านล้านบาท และ2.75 ล้านล้านบาท  ตามลำดับ** ดังตารางที่ 3 และเมื่อนำข้อมูลมาสร้างกราฟจะพบว่าการนำเข้าสินค้าทุนขยายตัวต่อเนื่องอย่างมีนัยสำคัญตลอด 5 ปีที่ผ่านมา ดังภาพที่ 3 

<div align="center">

ตารางที่ 3 : ตารางแสดงมูลค่าการนำเข้าของไทย จำแนกตามประเภทสินค้า (หน่วย : ล้านบาท)  

<img width="1284" height="346" alt="image" src="https://github.com/user-attachments/assets/d8cb146c-a8e9-47e9-9b55-a364eb40709f" />

</div>

<div align="center">
ภาพที่ 3 : ภาพแสดงมูลค่าการนำเข้าจำแนกตามประเภทสินค้า 
<img width="1380" height="790" alt="image" src="https://github.com/user-attachments/assets/ec2de53a-bfe4-405e-9ef8-1fece5f0bda6" />
</div>

อย่างไรก็ดีหากวิเคราะห์ในลักษณะสัดส่วนของประเภทของสินค้าต่อการส่งออกทั้งหมดในปีนั้น ๆ พบว่า ตลอดระยะเวลา 5 ปีที่ผ่านมา สินค้าวัตถุดิบและกึ่งสำเร็จรูปมีสัดส่วนมากถึงร้อยละ 39.00 ถึง 44.00 ขณะที่สินค้าทุน มีสัดส่วนร้อยละ 22.00 ถึง 27.00 ดังตารางที่ 4  **ซึ่งผลรวมของมูลค่าทั้ง 2 ประเภทข้างต้นมีสัดส่วนมากถึงร้อยละ 63.00 ถึง 67.00 ทำให้สามารถอนุมานได้ว่าปัจจัยหลักที่ทำให้มูลค่าการนำเข้ารวมขยายตัวเป็นผลมาจากการนำเข้าสินค้าวัตถุดิบและกึ่งสำเร็จรูป และ สินค้าทุนที่ขยายตัว** ดังนั้นงานชิ้นนี้จะวิเคราะห์ในรายละเอียดของประเภทสินค้าเพียง 2 ประเภทข้างต้น ทั้งนี้หากนำข้อมูลจากตารางที่ 4 สร้างกราฟจะพบว่า สินค้าวัตถุดิบและกึ่งสำเร็จรูป (กราฟเส้นสีน้ำเงิน) และ สินค้าทุน (กราฟเส้นสีส้ม)  มากกว่า ประเภทอื่น ๆ ดังภาพที่ 4

<div align="center">

ตารางที่ 4 : ตารางแสดงสัดส่วนมูลค่าสินค้ารายประเภทกับมูลค่าการนำเข้าทั้งหมดระหว่างปี 2563 ถึง 2567 (หน่วย: ร้อยละ)  
<img width="800" height="344" alt="image" src="https://github.com/user-attachments/assets/08477b22-8f44-4b71-82d7-0ac04c70b3dd" />


</div>

<div align="center">
ภาพที่ 4 : ภาพแสดงสัดส่วนของมูลค่าสินค้านำเข้าประเภทต่าง ๆ กับมูลค่านำเข้าสินค้ารวมระหว่างปี 2563 ถึง 2567
<img width="1045" height="567" alt="image" src="https://github.com/user-attachments/assets/e4366496-f842-4b1d-bd5d-eca95e1af5a2" />

</div>

เมื่อวิเคราะห์มูลค่าการนำเข้าสินค้าวัตถุดิบและกึ่งสำเร็จรูป พบว่า 6 จาก 25 ประเภทสินค้ามีสัดส่วนค่อนข้างมากอย่างมีนัยสำคัญ ได้แก่ อุปกรณ์ ส่วนประกอบเครื่องใช้ไฟฟ้าและอิเล็กทรอนิกส์ ( Electrical, electronic equipment and parts thereof) เคมีภัณฑ์ ( Chemicals )  สินแร่โลหะอื่น ๆ เศษโลหะและผลิตภัณฑ์ ( Other metal ores, metal waste scrap, and products) เหล็ก เหล็กกล้าและผลิตภัณฑ์ ( Iron, steel and products ) เครื่องเพชรพลอย อัญมณี เงินแท่งและทองคำ ( Jewellery including silver bars and gold ) และ พืชและผลิตภัณฑ์จากพืช ( Vegetables and vegetable products) ดังภาพที่ 5 

<div align="center">
ภาพที่ 5 : ภาพแสดงมูลค่าการนำเข้าสูงสุดอย่างมีนัยสำคัญของมูลค่าการนำเข้าสินค้าวัตถุดิบและกึ่งสำเร็จรูป
<img width="1289" height="654" alt="image" src="https://github.com/user-attachments/assets/0944c978-ecea-4ee5-b810-054c3f7f703c" />


</div>

ทั้งนี้มูลค่าการนำเข้าอุปกรณ์ ส่วนประกอบเครื่องใช้ไฟฟ้าและอิเล็กทรอนิกส์ (กราฟเส้นสีน้ำเงิน) ขยายตัวอย่างมีนัยสำคัญมากที่สุด  จาก 0.50 ล้านล้านบาทในปี 2563 เป็น 1.09 ล้านล้านบาท ในปี 2567 ดังตารางที่ 5  ทั้งนี้เมื่อวิเคราะห์รายสินค้าในอุปกรณ์ ส่วนประกอบเครื่องใช้ไฟฟ้าและอิเล็กทรอนิกส์ พบว่า **มูลค่าการนำเข้าแผงวงจรไฟฟ้า (Electronic integrated circuits) ขยายตัวและเป็นสัดส่วนค่อนข้างมากอย่างมีนัยสำคัญ โดยในปี 2567 มีมูลค่าการนำเข้า 0.86 ล้านล้านบาท จาก 1.09 ล้านล้านบาท** ดังตารางที่ 6 

<div align="center">

ตารางที่ 5 : ตารางแสดงมูลค่าการนำเข้าสูงสุดอย่างมีนัยสำคัญของมูลค่าการนำเข้าสินค้าวัตถุดิบและกึ่งสำเร็จรูป ระหว่าง 
ปี 2563 ถึง 2567  (หน่วย: ล้านบาท)  

<img width="930" height="270" alt="image" src="https://github.com/user-attachments/assets/228e8516-6e3f-4305-829d-1feae9af64b9" />

</div>
\n
<div align="center">

ตารางที่ 6 ตารางแสดงมูลค่าการนำเข้าของสินค้าในหมวดอุปกรณ์ ส่วนประกอบเครื่องใช้ไฟฟ้าและอิเล็กทรอนิกส์  (หน่วย: ล้านบาท)  
<img width="1300" height="290" alt="image" src="https://github.com/user-attachments/assets/3520c698-9747-4b75-b307-6cbe1d18c9fd" />

</div>

เมื่อวิเคราะห์มูลค่าการนำเข้าสินค้าทุน พบว่า 5 จาก 12 ประเภทสินค้ามีสัดส่วนค่อนข้างมาก ได้แก่ เครื่องจักรกลและส่วนประกอบ ( Machinery and parts ) เครื่องจักรไฟฟ้าและส่วนประกอบ ( Electrical machinery and parts ) เครื่องคอมพิวเตอร์ อุปกรณ์และส่วนประกอบ ( Computers, parts and accessories ) เครื่องมือเครื่องใช้เกี่ยวกับวิทยาศาสตร์ การแพทย์ ( Scientific, medical, testing appliances and instruments ) และผลิตภัณฑ์โลหะ ( Metal manufacture ) ทั้งนี้มูลค่าการนำเข้าเครื่องจักรกลและส่วนประกอบ และมูลค่าการนำเข้าเครื่องจักรไฟฟ้าและส่วนประกอบสูงกว่าประเภทอื่น ๆ อย่างมีนัยสำคัญ ดังภาพที่ 6 

<div align="center">
ภาพที่ 6 : ภาพแสดงมูลค่าการส่งออกสินค้า 5 อันดับแรกในสินค้าประเภทสินค้าทุนระหว่างปี 2563 ถึง 2567 
<img width="937" height="562" alt="image" src="https://github.com/user-attachments/assets/75a279b6-7689-4562-b2d3-43bf3851908f" />

</div>


ทั้งนี้เครื่องจักรกลและส่วนประกอบมีมูลค่าการนำเข้า 0. 56 ล้านล้านบาท และ 0. 78 ล้านล้านบาท ในปี 2563 และ ปี 2567 ตามลำดับ ขณะที่ในปี 2563 และปี 2567 เครื่องจักรไฟฟ้าและส่วนประกอบมีมูลค่าการนำเข้า 0. 52 ล้านล้านบาท และ 0. 77 ล้านล้านบาท ตามลำดับ ดังตารางที่ 7 
<div align="center">
ตารางที่ 7 ตารางแสดงมูลค่าการนำเข้าสินค้า 5 อันดับแรกในสินค้าประเภทสินค้าทุนระหว่างปี 2563 ถึง 2567 (หน่วย: ล้านบาท)  

<img width="1174" height="292" alt="image" src="https://github.com/user-attachments/assets/7a41e6c0-539f-48de-b39a-f5030eafbf7e" />

</div>



เมื่อวิเคราะห์รายสินค้าในหมวดหมู่เครื่องจักรกลและส่วนประกอบ พบว่า มูลค่าการนำเข้าเครื่องจักรใช้ในอุตสาหกรรมและส่วนประกอบมีการขยายตัวอย่างต่อเนื่องและเป็นสัดส่วนที่ค่อนข้างสูง ซึ่งในปี 2567 มีมูลค่าการนำเข้า 0. 65 ล้านล้านบาท จากมูลค่าการนำเข้ารวม 0. 78 ล้านล้านบาท ดังตารางที่ 8 

<div align="center">
ตารางที่ 8 ตารางแสดงมูลค่าการนำเข้าของสินค้าในหมวดหมู่เครื่องจักรกลและส่วนประกอบ  (หน่วย: ล้านบาท)  
  
<img width="900" height="200" alt="image" src="https://github.com/user-attachments/assets/1faf9010-48f1-475a-a766-aa465c3a46ed" />

</div>


สำหรับหมวดหมู่เครื่องจักรไฟฟ้าและส่วนประกอบ พบว่า อุปกรณ์ไฟ้ฟ้าสำหรับตัดต่อหรือป้องกันวงจรไฟฟ้า เครื่องรับ-ส่งสัญญาณและอุปกรณ์ติดตั้ง และ เครื่องจักรไฟฟ้าอื่นๆและส่วนประกอบมีสัดส่วนมากที่สุด 3 อันดับแรก ซึ่งในปี 2567 มีมูลค่านำเข้า 0. 19 ล้านล้านบาท 0.17 ล้านล้านบาท และ 0. 16 ล้านล้านบาท ตามลำดับ ดังตารางที่ 9 
<div align="center">

ตารางที่ 9 ตารางแสดงมูลค่าการนำเข้าของสินค้าในหมวดหมู่เครื่องจักรไฟฟ้าและส่วนประกอบ (หน่วย: ล้านบาท)  

<img width="1264" height="290" alt="image" src="https://github.com/user-attachments/assets/15381a68-7a43-4657-93d2-783a901151e2" />

</div>

## บทสรุป
- GDP ของประเทศไทยเริ่มฟื้นตัวจากสถานการณ์โควิด - 19 ในลักษณะชะลอตัวอย่างต่อเนื่องตลอดระยะเวลา 5 ปีที่ผ่านมาประเทศไทยมี GDP โดยเฉลี่ยประมาณ 17.15 ล้านล้านบาท และมีอัตราการเติบโตโดยเฉลี่ยประมาณร้อยละ 4.38 ทั้งนี้ในภาพรวมประเทศเกินดุลการค้าจาก 0.70 ล้านล้านบาทในปี 2563 เป็นขาดดุลการค้า 0.29 ล้านล้านบาท ในปี 2567 โดยตั้งแต่ปี 2565 เป็นต้นไปประเทศไทยขาดดุลการค้าอย่างต่อเนื่อง
- หากวิเคราะห์ในลักษณะสัดส่วนของประเภทของสินค้าต่อการส่งออกทั้งหมดในปีนั้น ๆ พบว่า ตลอดระยะเวลา 5 ปีที่ผ่านมา สินค้าวัตถุดิบและกึ่งสำเร็จรูปมีสัดส่วนมากถึงร้อยละ 39.00 ถึง 44.00 ขณะที่สินค้าทุน มีสัดส่วนร้อยละ 22.00 ถึง 27.00 ผลรวมของมูลค่าการนำเข้าสินค้าวัตถุดิบและกึ่งสำเร็จรูป และ สินค้าทุนมีสัดส่วนมากถึงร้อยละ 63.00 ถึง 67.00 ทำให้สามารถอนุมานได้ว่าปัจจัยหลักที่ทำให้มูลค่าการนำเข้ารวมขยายตัวเป็นผลมาจากการนำเข้าสินค้าวัตถุดิบและกึ่งสำเร็จรูป และ สินค้าทุนที่ขยายตัว **ดังนั้นสามารถสรุปได้ว่าโดยภาพรวมสินค้าวัตถุดิบและกึ่งสำเร็จรูปมีสัดส่วนการนำเข้ามากที่สุดเป็นอันดับที่ 1**
- เมื่อวิเคราะห์มูลค่าการนำเข้าวัตถุดิบและสินค้าขั้นกลาง พบว่า  มูลค่าการนำเข้าอุปกรณ์ ส่วนประกอบเครื่องใช้ไฟฟ้าและอิเล็กทรอนิกส์ ขยายตัวอย่างมีนัยสำคัญมากที่สุด  เมื่อวิเคราะห์รายสินค้า พบว่า มูลค่าการนำเข้าแผงวงจรไฟฟ้าขยายตัวและเป็นสัดส่วนค่อนข้างมาก 
- เมื่อวิเคราะห์มูลค่าการนำเข้าสินค้าทุน พบว่า มูลค่าการนำเข้าเครื่องจักรกลและส่วนประกอบ และมูลค่าการนำเข้าเครื่องจักรไฟฟ้าและส่วนประกอบสูงกว่าประเภทอื่น ๆ อย่างมีนัยสำคัญ หากวิเคราะห์รายสินค้าในหมวดหมู่เครื่องจักรกลและส่วนประกอบ พบว่า มูลค่าการนำเข้าเครื่องจักรใช้ในอุตสาหกรรมและส่วนประกอบ  มีการขยายตัวอย่างต่อเนื่อง สำหรับหมวดหมู่เครื่องจักรไฟฟ้าและส่วนประกอบ พบว่า อุปกรณ์ไฟ้ฟ้าสำหรับตัดต่อหรือป้องกันวงจรไฟฟ้า เครื่องรับ-ส่งสัญญาณและอุปกรณ์ติดตั้ง  และเครื่องจักรไฟฟ้าอื่นๆและส่วนประกอบ มีสัดส่วนมากที่สุด 3 อันดับแรก

## ข้อเสนอแนะ
- จากการศึกษาข้างต้นสามารถสรุปได้ว่ามูลค่าการนำเข้าแผงวงจรไฟฟ้าขยายตัวอย่างต่อเนื่องและเป็นสัดส่วนค่อนข้างมาก อุตสาหกรรมอิเล็กทรอนิกส์เป็นอุตสาหกรรมที่มีการผลิตครอบคลุมในสินค้าประเภทนี้ ซึ่งข้อมูลจากศูนย์วิจัยธนาคารกรุงศรี(2568) พบว่ากว่าร้อยละ 90 ของการผลิตในอุตสาหกรรมอิเล็กทรอนิกส์เป็นการผลิตเพื่อการส่งออก ดั้งนั้นภาพรัฐควรส่งเสริมและช่วยเหลือทั้งในเรื่องมาตราการททางภาษีและมิใช่ภาษีเพื่อเป็นแรงจูงใจให้เกิดการผลิตแผงวงจรไฟฟ้าใช้ภายในประเทศเพื่อชดเชยการนำเข้า

## เอกสารและสิ่งอ้างอิง
- ข้อมูลดุลกาค้า : https://tradereport.moc.go.th/th/stat/reportmonth02
- ข้อมูลมูลค่าการนำเข้า : https://tradereport.moc.go.th/th/stat/reportcomcodeimport01
- ข้อมูล GDP : https://www.nesdc.go.th/info/quarterly-gross-domestic-product-qgdp/
- ข้อมูลอื่นๆ : https://www.krungsri.com/th/research/industry/industry-outlook/hi-tech-industries/electronics/io/Electronics-2025-2027
